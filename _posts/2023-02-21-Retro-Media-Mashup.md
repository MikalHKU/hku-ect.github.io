---
title: "Retro Media Mashup"
excerpt: "Een kleine greep uit de studentprojecten tijdens het seminar Retro Media Mashup"
author: Job van Nuenen
header:
  overlay_image: /assets/images/0_ballengee_procrustes.jpg
  image_description: "Brandon Ballengée, DFA136: Procrustes, cleared and stained Pacific tree frog collected in Aptos, California in scientific collaboration with Stanley K. Sessions (from the series Malamp Reliquaries), 2013"
  teaser: /assets/images/0_ballengee_procrustes.jpg

tags:
  - Ceative Technology
  - Seminar

---


# Retro Media Mashup

Een remix maken van opnames die je vader in de jaren 80 met zijn band op een cassettebandje zette, een op een Spaanse lommerd gevonden rolletje 8mm analoge film gebruiken als basis voor een film over vrouwelijkheid en religie, een beeldbuis TV hacken om er geluidsgolven mee te visualiseren..

Het is een kleine greep uit de studentprojecten tijdens het seminar “Retro Media Mashup” dat afgelopen periode door Roloff de Jeu werd georganiseerd.

Twee weken lang was het lokaal op de tweede verdieping van Oudenoord het toneel van een steeds groeiende verzameling oude mediadragers en afspeelapparatuur en een woekerende berg kabels, verlopen en interfaces om de historische analoge content de huidige digitale wereld in te kunnen krijgen. Met diverse tegenslagen (Roloff: “alles gaat steeds stuk!..”) ad-hoc oplossingen (nog even een nieuwe videorecorder van de kringloop), maar ook veel mooie momenten waarop studenten zichzelf voor het eerst als kind terugzagen op oude opnames of waarop iemand haar familie op een VHS tape uit haar geboorteland terugzag.

“We merken een groeiende belangstelling onder onze studenten voor deze oude media, de glitches en imperfecties die deze technieken uit zichzelf met zich meebrengen, inspireren mensen tot het maken van nieuwe vertellingen met retro middelen.” Roloff heeft hiervoor een behoorlijke verzameling media, apparatuur en projectoren bij elkaar gebracht over de afgelopen jaren. Maar ook op andere locaties in HKU zijn mensen bezig met dit onderwerp. Zo is er op locatie pastoe een 8mm film scanner, en is er een werkgroep bezig met het zelf ontwikkelen van 8mm filmstock.

Zelf met oude media aan de slag? In de mediatheek op Oudenoord staat een digitaliseerstation (met handleiding!) waar je in elk geval VHS, VHS-C, MiniDV, HDV, Hi8, Digital8 en DVD kan digitaliseren.

Als je vragen hebt over het werken met oude video technieken, kan je altijd contact opnemen met roloff.dejeu@hku.nl of job.vannuenen@hku.nl.

Zin om zelf een CRT TV om te bouwen tot een oscilloscoop? https://youtu.be/QWh4wcPNwgM <— WARNING! Risk of lethal shock, READ the disclaimer first!

Dit seminar was een eerste aanzet om een antwoord te geven aan de groeiende vraag van studenten naar deze technologieën…...

